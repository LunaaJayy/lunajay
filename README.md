# Checkout
## Week 1
### Woensdag 4 februari 2026
**Wat heb ik vandaag gedaan?** \
Ik heb twee workshops gevolgd (_) en ik heb verder VSCodium opgestart, mijn ontwerp verder uitgewerkt (schets) en alvast oefen svg plaatjes gedownload. Ik heb ook veel ideeen gekregen van de workshops.

**Hoeveel tijd heeft me dat gekost?**\
Dit heeft me allemaal ongeveer 1,5 uur gekost.

**Wat heb ik geleerd?**\
Scrolled driven animations vond ik heel interessant om te leren, het heeft me ook veel inspiratie opgegeven voor mijn website.

**Wat ga ik morgen doen?**\
Ik wil morgen de API in mijn website implenteren en de alvast een begin maken aan de spullen uit de rugzak halen. Ook wil ik meer styling toevoegen.


### Donderdag 5 februari 2026
**Wat heb ik vandaag gedaan?** \
Als eerst heb ik de workshop 'Theming' gevolgd. Dit was erg interessant en heb ik veel van opgestoken. Vervolgens heb ik met scroll-driven animations ervoor proberen te zorgen dat mijn naam weggaat tijdens ht scrollen. Ik wilde daarna met position: sticky ervoor zorgen dat mijn naam boven bleef staan, echter is dat niet mogelijk doordat de header zijn container is, dus heb ik een ander idee. Verder is het mij gelukt de API te fetchen, die kan ik nu gebruiken voor mijn naam en leeftijd enzo.
Tussendoor heb ik nog met Adobe gechat omdat mijn account het niet deed, en kleuren en fonts gekozen voor mijn webste

**Hoeveel tijd heeft me dat gekost?**\
Het fetchen van de API heeft mij denk ik een kwartiertje gekost. Het zoeken van fonts/kleuren en praten met Adobe duurde een uurtje, en de scroll-driven animations duurde 1,5 uur. 

**Wat heb ik geleerd?**\
Hoe scroll-driven animations werken, en verder van de theming workshop

**Wat ga ik morgen doen?**\
De rugzak verder afmaken, zodat als mensen kijken, ze begrijpen wat mijn doel is.


### Vrijdag 6 februari
**Wat heb ik vandaag gedaan?** \
Ik ben vooral verder gegaan aan de animatie met betrekking tot de rugzak. Ik ben erachter gekomen dat ik anchor positioning moet gebruiken, dus heb ik dat onderzocht en aan Sanne gevraagd. 

**Hoeveel tijd heeft me dat gekost?**\
 Dit heeft me eigenlijk de hele dag gekost. Ik denk 4 tot 5 uur. Echter, ik weet nu wel wat ik allemaal moet doen en ik snap het ook!

**Wat heb ik geleerd?**\
Ik heb vooral over anchor positioning geleerd. Ook dat als je op een foto kan drukken dat het liefst een button moet worden. 

**Wat ga ik morgen doen?**\
Volgende week wil ik maandag het rugzak animatie gedeelte af hebben, verder wil ik ook de foto's gekozen hebben.


## Reflectie week 1
Om te beginnen, wil ik alvast zeggen dat ik meteen bij de eerste dag progressie heb gemaakt met mijn leerdoel: Efficiënter en sneller starten met mijn website (dus niet te perfectionistisch zijn). Ik had, voor mijn doen, best wel snel een idee, en vervolgens ben ik best snel begonnen met het uitwerken van het idee en coderen. Ik begon met wat snelle schetsen te maken in mijn boekje die ik had gekregen, daar haalde ik wat ideeën uit en meteen begon ik met het coderen.

![Eerste schetsen](/readme-images/3feb-eersteschetsen.jpeg)
![Meer schetsen](/readme-images/3feb-verderschetsen.jpeg)
![Definitieve schets](/readme-images/3feb-def-schets.jpeg)

Om niet te perfectionistisch te zijn en efficiënter met mijn tijd om te gaan begon ik met wat placeholder foto's om alles meteen uit te proberen.

![Placeholders tijdens gridding](/readme-images/gridding.png)

Daarnaast wilde ik snellere schetsen maken met ideeën die ik had. Dit om én efficienter te ontwerpen maar ook om minder ChatGPT te gebruiken, door eerst mijn problemen uit te denken en mogelijke oplossingen uit te schrijven.

![Gridding tekenen](/readme-images/5feb-gridding.jpeg)
![Gridding en responsive](/readme-images/5feb-gridding-responsive.jpeg)


Een ander leerdoel is dat ik mijn CSS beter wil ontwikkelen. Ik ben deze week begonnen aan de scoll animations maar het wil nog niet helemaal lukken, dat is juist de leuke uitdaging. Zo had ik bijvoorbeeld een eerste idee over hoe ik de objecten uit de rugzak wilde animeren, echter was dit voor één object te doen, maar voor meerdere had je heel veel code en classes nodig. 

![Eerste code, animatie uit rugzak](/readme-images/animatie-uit-rugzak-code.png)
![Video over eerste animatie](/readme-images/film-eerste-animatie.mov)

Gelukkig leerde Sanne mij over anchor positioning! Dit heb ik ook allemaal opgeschreven in mijn boekje.

![Anchor positioning](/readme-images/6feb-anchor-positioning.jpeg)

Ik weet nog niet zeker of ik nu echt mijn eigen stijl aan het overbrengen ben, ik heb namelijk best wel een speelse stijl die ik nu wil overbrengen (vooral nu nog te zien aan mijn letters), terwijl ik een nette, minimalistische stijl ook heel mooi vind. Echter, ik denk dat ik in deze aankomende minor beide stijlen wil uitproberen om te kijken wat ik leuker vind en mij beter licht. Ook met het idee dat dit in mijn portfolio terecht komt.


## Week 2
### Maandag 9 februari
**Wat heb ik vandaag gedaan?** \
Ik heb de plaatjes uitgezocht voor mijn website, dus dat je nier meer dat Mario logo krijgt en die zonnetjes. Ook heb ik met Javascript ervoor gezorgd dat de dialog voor elke knop werkt en ook dat het uit de rugtas goed komt. Verder ben ik begonnen aan het responsive maken van de website, alleen lukt een dingetje nu niet. Een media query die wordt doorgestreept als ik kijk bij de inspector, maar ik zou niet weten waarom. 

**Hoeveel tijd heeft me dat gekost?**\
Het uitzoeken van de foto's duurde 30 minuten, omdat het telkens niet goed werkte. Verder deed ik over de javascript met de anchor points 1/1,5 uur, en vervolgens de Dialog duurde ook nog 1,5 uur. Het responsive maken deed ik tussendoor.

**Wat heb ik geleerd?**\
Ik heb verder over anchor points geleerd en vooral over dialogs. Verder heb ik mijn basiskennis ook weer refresht met grids en flexbox.

**Wat ga ik morgen doen?**\
Morgen wil ik het media query probleem oplossen en de thema's toevoegen. Daarnaast wil ik mijn leerdoelen opnoemen en een start maken aan de extra eis.


### Dinsdag 10 februari
**Wat heb ik vandaag gedaan?**\
Ik heb over mijn titel een animation scroll gedaan, daarbij ook nog dat de titel sticky blijft, zodat ik mijn h3 weg kon halen. Dit heb ik samen met Cyd en Sanne gedaan. Verder heb ik een idee bedacht hoe ik de API verder kan verwerken, ik ben ermee begonnen dit uit te werken. Eerst wilde ik een <a> meteen om de foto te doen. Maar om het makkelijker te maken kun je bij het API gedeelte via de dialog komen. Als laatste heb ik ook nog light-dark thema's toegevoegd.

**Hoeveel tijd heeft me dat gekost?**\
Dit heeft mij allemaal de hele dag gekost.
De animation scroll duurde 2,5 uur ongeveer. Het bedenken van de API duurde een een half uur en het verder afmaken duurde nog een uur. De light-dark thema's duurde half uurtje.

**Wat heb ik geleerd?**\
Ik heb geleerd over @container en meer over scroll-animations (ook over hoe position:sticky werkt). Verder heb ik meer over flexbox geleerd (zoals flex-basis).

**Wat ga ik morgen doen?**\
Ik ga morgen de API verwerken, ik heb een deel van de voorbereidingen ervoor gedaan, dus hoef zo alleen nog de rest te doen. Voor de rest wil ik de puntjes op de 'i' nog doen.

### Woensdag 11 februari
**Wat heb ik vandaag gedaan?**\
Als eerst heb ik samen met Ocean de code conventies doorgelopen en wat aangepast wat nu nog kon. Ik heb de extra eis toegevoegd aan mijn pagina en ook alle styling en ontwerp eromheen. Ik heb daar ook schetsen voor voor gemaakt in mijn boekje. Hier heb ik eigenlijk de hele dag aan gespendeerd. 

**Hoeveel tijd heeft me dat gekost?**\
Ik denk zo ongeveer 5 uur. Ik heb het hele ontwerp- tot codeerproces doorlopen.

**Wat heb ik geleerd?**\
Ik ben begonnen met leren dat je met MARK: heel makkelijk je CSS kan verdelen!
Verder heb ik meer geleerd over het fetchen van API, zoals bijvoorbeeld het gebruik van Promise.all() maar ook style.setProperty. Een hele hoop dus.

**Wat ga ik morgen doen?**\
N.V.T (presenteren)

## Reflectie week 2
Deze tweede week voelde productiever dan week 1. Ook al werkte ik in de eerste week veel aan de website, er was naar mijn idee niet veel resultaat. Echter, toen ik de anchor positioning duidelijk had en alle plaatjes toevoegde was het meteen een stuk voller en voelde het alsof ik een stuk verder was.

Ik heb wederom, om efficienter en sneller te werken, geschetst voordat ik ging coderen. Met de afspraak met mezelf dat mijn schets niet perfect hoefde te zijn, omdat ik al coderend nog dingen kon aanpassen. Daarnaast gebruik ik mijn boekje ook om dingen in mijn hoofd op een rijtje te krijgen en te kunnen vertalen naar code, en als to do lijstje. Dit werkt heel goed voor mij en ben ik ook van plan verder in de minor te doen.

![to do lijst en ideeen verder uitwerken ](/readme-images/9feb-grids-uitwerken.jpeg)
![dialog schets](/readme-images/9feb-code-en-dialog.jpeg)
![hoe api vormgeven schets](/readme-images/10feb-api-idee.jpeg)
![api ontwerp](/readme-images/11feb-apischets.jpeg)

Alles wat ik over CSS, maar ook Javascript heb geleerd is al erg veel. Ik ben erg blij met de ontwikkelingen die ik nu al heb gemaakt met mijn kennis. Het is voor mij soms nog wel lastig om te begrijpen wat er op MDN staat, als ik een bepaald stuk code wil begrijpen die ik bijvoorbeeld op het internet heb gelezen, maar ik denk dat naarmate mijn kennis verbreed ik dit ook sneller kan begrijpen.

Ik wil verder ook nog een extra leuk stukje code toevoegen aan mijn pagina, iets om gebruikers te 'irriteren' (naar idee van Sanne). Echter, na de puntjes op de i te zetten en de reflectie te schrijven had ik er niet veel tijd meer voor. Dus laat ik dit voor mijn volgende websites.

Mijn derde leerdoel was over het vinden van mijn eigen stijl. Nu ben ik nog steeds niet helemaal van mening dat dit mijn stijl is, maar ik vind het er wel heel leuk uit zien. Ik wil mezelf dus in deze minor gaan uitdagen om met veel stijlen te spelen, om te kijken wat mij goed ligt. 

Als laatste heb ik ook nog geleerd dat het soms het beste is om te stoppen met coderen voor de dag, en de volgende ochtend opnieuw ernaar te kijken. Ik had bijvoorbeeld het probleem dat een media query niet werkte op de rugzak, waardoor de anchor positioning ook niet werkte. Ik probeerde er alles aan om het op te lossen, maar het lukte maar niet.. Vervolgens keek ik er de volgende dag naar en zag ik het meteen; het element was niet specifiek genoeg aangeroepen in de media query..

![Media Query werkt niet](/readme-images/media-query-werkt-niet.png)

Al met al vond ik dit een leuke eerste twee weken en ben ik erg benieuwd naar wat ik allemaal ga leren in de rest van de minor!



# Bronnen
Over the dialog elemenet:
- https://developer.mozilla.org/en-US/docs/Web/HTML/Reference/Elements/dialog
- https://stackoverflow.com/questions/71652623/cannot-close-dialog-element-with-display-set-to-grid

De scroll-related animations en de anchor positioning komen van Sanne en Cyd.
